11. Dukkhavipākasuttaṃ
144. ‘‘Dukkhavipākañca vo, bhikkhave, dhammaṃ desessāmi sukhavipākañca. 
Taṃ suṇātha …pe… 
katamo ca, bhikkhave, dukkhavipāko dhammo? 
Micchādiṭṭhi …pe… 
micchāvimutti – 
ayaṃ vuccati, bhikkhave, dukkhavipāko dhammo. 
Katamo ca, bhikkhave, sukhavipāko dhammo? 
Sammādiṭṭhi …pe… 
sammāvimutti – 
ayaṃ vuccati, bhikkhave, sukhavipāko dhammo’’ti. 
Ekādasamaṃ.
Sādhuvaggo catuttho.
