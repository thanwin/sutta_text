10. Āsavakkhayasuttaṃ
122. ‘‘Dasayime, bhikkhave, dhammā bhāvitā bahulīkatā āsavānaṃ khayāya saṃvattanti. 
Katame dasa? 
Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṃ , sammāvimutti – 
ime kho , bhikkhave, dasa dhammā bhāvitā bahulīkatā āsavānaṃ khayāya saṃvattantī’’ti. 
Dasamaṃ.
Paccorohaṇivaggo dutiyo.
Tassuddānaṃ –
Tayo adhammā ajito, saṅgāravo ca orimaṃ;
Dve ceva paccorohaṇī, pubbaṅgamaṃ āsavakkhayoti.
