162-169. ‘‘Ye te, bhikkhave, bhikkhū lahukaṃ āpattiṃ lahukā āpattīti dīpenti … 
garukaṃ āpattiṃ garukā āpattīti dīpenti … 
duṭṭhullaṃ āpattiṃ duṭṭhullā āpattīti dīpenti … 
aduṭṭhullaṃ āpattiṃ aduṭṭhullā āpattīti dīpenti … 
sāvasesaṃ āpattiṃ sāvasesā āpattīti dīpenti … 
anavasesaṃ āpattiṃ anavasesā āpattīti dīpenti … 
sappaṭikammaṃ āpattiṃ sappaṭikammā āpattīti dīpenti … 
appaṭikammaṃ āpattiṃ appaṭikammā āpattīti dīpenti te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṃ. 
Bahuñca te, bhikkhave, bhikkhū puññaṃ pasavanti, te cimaṃ saddhammaṃ ṭhapentī’’ti. 
Vīsatimaṃ.
Anāpattivaggo dvādasamo.
