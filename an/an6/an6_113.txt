7. Aratisuttaṃ
113. ‘‘Tayome , bhikkhave, dhammā. 
Katame tayo? 
Arati, vihiṃsā , adhammacariyā. 
Ime kho, bhikkhave, tayo dhammā. 
Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. 
Katame tayo? 
Aratiyā pahānāya muditā bhāvetabbā, vihiṃsāya pahānāya avihiṃsā bhāvetabbā, adhammacariyāya pahānāya dhammacariyā bhāvetabbā. 
Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. 
Sattamaṃ.
