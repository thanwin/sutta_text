4. Saññāsuttaṃ
110. ‘‘Tayome , bhikkhave, dhammā. 
Katame tayo? 
Kāmasaññā, byāpādasaññā, vihiṃsāsaññā. 
Ime kho, bhikkhave, tayo dhammā. 
Imesaṃ kho, bhikkhave, tiṇṇaṃ dhammānaṃ pahānāya tayo dhammā bhāvetabbā. 
Katame tayo? 
Kāmasaññāya pahānāya nekkhammasaññā bhāvetabbā, byāpādasaññāya pahānāya abyāpādasaññā bhāvetabbā, vihiṃsāsaññāya pahānāya avihiṃsāsaññā bhāvetabbā. 
Imesaṃ kho, bhikkhave, tiṇṇaṃ dhammānaṃ pahānāya ime tayo dhammā bhāvetabbā’’ti. 
Catutthaṃ.
