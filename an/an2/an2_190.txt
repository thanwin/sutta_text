190. ‘‘Dvīhi, bhikkhave, dhammehi samannāgato idhekacco kāyassa bhedā paraṃ maraṇā sugatiṃ saggaṃ lokaṃ upapajjati. 
Katamehi dvīhi? 
Akkodhena ca anupanāhena ca … 
amakkhena ca apaḷāsena ca … 
anissāya ca amacchariyena ca … 
amāyāya ca asāṭheyyena ca … 
hiriyā ca ottappena ca. 
Imehi kho, bhikkhave, dvīhi dhammehi samannāgato idhekacco kāyassa bhedā paraṃ maraṇā sugatiṃ saggaṃ lokaṃ upapajjati’’.
Kodhapeyyālaṃ niṭṭhitaṃ.
