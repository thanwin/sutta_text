3. Kāmaguṇasuttaṃ
65. ‘‘Pañcime, bhikkhave, kāmaguṇā. 
Katame pañca? 
Cakkhuviññeyyā rūpā iṭṭhā kantā manāpā piyarūpā kāmūpasaṃhitā rajanīyā, sotaviññeyyā saddā …pe… 
ghānaviññeyyā gandhā … 
jivhāviññeyyā rasā … 
kāyaviññeyyā phoṭṭhabbā iṭṭhā kantā manāpā piyarūpā kāmūpasaṃhitā rajanīyā. 
Ime kho, bhikkhave, pañca kāmaguṇā.
‘‘Imesaṃ kho, bhikkhave, pañcannaṃ kāmaguṇānaṃ pahānāya …pe… 
ime cattāro satipaṭṭhānā bhāvetabbā’’ti. 
Tatiyaṃ.
