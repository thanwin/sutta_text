2. Sāvajjasuttaṃ
148. ‘‘Tīhi, bhikkhave, dhammehi samannāgato yathābhataṃ nikkhitto evaṃ niraye. 
Katamehi tīhi? 
Sāvajjena kāyakammena, sāvajjena vacīkammena, sāvajjena manokammena – 
imehi kho, bhikkhave, tīhi dhammehi samannāgato yathābhataṃ nikkhitto evaṃ niraye.
‘‘Tīhi, bhikkhave, dhammehi samannāgato yathābhataṃ nikkhitto evaṃ sagge. 
Katamehi tīhi? 
Anavajjena kāyakammena, anavajjena vacīkammena, anavajjena manokammena – 
imehi kho …pe… 
evaṃ sagge’’ti. 
Dutiyaṃ.
