7. Sattadhammasuttaṃ
60. ‘‘Sattahi , bhikkhave, dhammehi samannāgato bhikkhu nacirasseva āsavānaṃ khayā …pe… 
sacchikatvā upasampajja vihareyya. 
Katamehi sattahi ? 
Idha, bhikkhave, bhikkhu saddho hoti, sīlavā hoti, bahussuto hoti, paṭisallīno hoti, āraddhavīriyo hoti, satimā hoti, paññavā hoti. 
Imehi kho, bhikkhave, sattahi dhammehi samannāgato bhikkhu nacirasseva āsavānaṃ khayā …pe… 
sacchikatvā upasampajja vihareyyā’’ti. 
Sattamaṃ.
