4. Puggalasuttaṃ
14. ‘‘Sattime , bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassa. 
Katame satta? 
Ubhatobhāgavimutto, paññāvimutto, kāyasakkhī, diṭṭhippatto , saddhāvimutto, dhammānusārī, saddhānusārī. 
Ime kho, bhikkhave, satta puggalā āhuneyyā pāhuneyyā dakkhiṇeyyā añjalikaraṇīyā anuttaraṃ puññakkhettaṃ lokassā’’ti. 
Catutthaṃ.
