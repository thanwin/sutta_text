3. Iddhipādasuttaṃ
276. ‘‘Rāgassa, bhikkhave, abhiññāya cattāro dhammā bhāvetabbā. 
Katame cattāro? 
Idha, bhikkhave, bhikkhu chandasamādhipadhānasaṅkhārasamannāgataṃ iddhipādaṃ bhāveti; 
vīriyasamādhi …pe… 
cittasamādhi …pe… 
vīmaṃsāsamādhipadhānasaṅkhārasamannāgataṃ iddhipādaṃ bhāveti. 
Rāgassa, bhikkhave, abhiññāya ime cattāro dhammā bhāvetabbā’’ti. 
Tatiyaṃ.
