2. Dutiyanatumhākaṃsuttaṃ
34. Sāvatthinidānaṃ . 
‘‘Yaṃ, bhikkhave, na tumhākaṃ, taṃ pajahatha. 
Taṃ vo pahīnaṃ hitāya sukhāya bhavissati. 
Kiñca, bhikkhave, na tumhākaṃ? 
Rūpaṃ, bhikkhave, na tumhākaṃ, taṃ pajahatha. 
Taṃ vo pahīnaṃ hitāya sukhāya bhavissati. 
Vedanā na tumhākaṃ … 
saññā na tumhākaṃ … 
saṅkhārā na tumhākaṃ … 
viññāṇaṃ na tumhākaṃ, taṃ pajahatha. 
Taṃ vo pahīnaṃ hitāya sukhāya bhavissati. 
Yaṃ, bhikkhave, na tumhākaṃ taṃ pajahatha. 
Taṃ vo pahīnaṃ hitāya sukhāya bhavissatī’’ti. 
Dutiyaṃ.
