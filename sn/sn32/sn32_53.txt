53. Sītavalāhakasuttaṃ
602. Sāvatthinidānaṃ . 
Ekamantaṃ nisinno kho so bhikkhu bhagavantaṃ etadavoca – 
‘‘ko nu kho, bhante, hetu, ko paccayo, yenekadā sītaṃ hotī’’ti? 
‘‘Santi, bhikkhu, sītavalāhakā nāma devā. 
Tesaṃ yadā evaṃ hoti – 
‘yaṃnūna mayaṃ sakāya ratiyā vaseyyāmā’ti , tesaṃ taṃ cetopaṇidhimanvāya sītaṃ hoti. 
Ayaṃ kho, bhikkhu, hetu, ayaṃ paccayo, yenekadā sītaṃ hotī’’ti. 
Tepaññāsamaṃ.
