56. Vātavalāhakasuttaṃ
605. Sāvatthinidānaṃ . 
Ekamantaṃ nisinno kho so bhikkhu bhagavantaṃ etadavoca – 
‘‘ko nu kho, bhante, hetu, ko paccayo, yenekadā vāto hotī’’ti? 
‘‘Santi, bhikkhu, vātavalāhakā nāma devā. 
Tesaṃ yadā evaṃ hoti – 
‘yaṃnūna mayaṃ sakāya ratiyā vaseyyāmā’ti, tesaṃ taṃ cetopaṇidhimanvāya vāto hoti. 
Ayaṃ kho, bhikkhu, hetu, ayaṃ paccayo, yenekadā vāto hotī’’ti. 
Chappaññāsamaṃ.
