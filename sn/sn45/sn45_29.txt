9. Vedanāsuttaṃ
29. Sāvatthinidānaṃ. 
‘‘Tisso imā, bhikkhave, vedanā. Katamā tisso? 
Sukhā vedanā, dukkhā vedanā, adukkhamasukhā vedanā – 
imā kho, bhikkhave, tisso vedanā. 
Imāsaṃ kho, bhikkhave, tissannaṃ vedanānaṃ pariññāya ariyo aṭṭhaṅgiko maggo bhāvetabbo. 
Katamo ariyo aṭṭhaṅgiko maggo? 
Seyyathidaṃ – 
sammādiṭṭhi …pe… 
sammāsamādhi . 
Imāsaṃ kho, bhikkhave, tissannaṃ vedanānaṃ pariññāya ariyo aṭṭhaṅgiko maggo bhāvetabbo’’ti. 
Navamaṃ.
