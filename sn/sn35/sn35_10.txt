10. Bāhirāniccātītānāgatasuttaṃ
10. ‘‘Rūpā , bhikkhave, aniccā atītānāgatā; 
ko pana vādo paccuppannānaṃ! 
Evaṃ passaṃ, bhikkhave, sutavā ariyasāvako atītesu rūpesu anapekkho hoti; 
anāgate rūpe nābhinandati; 
paccuppannānaṃ rūpānaṃ nibbidāya virāgāya nirodhāya paṭipanno hoti. 
Saddā … 
gandhā … 
rasā … 
phoṭṭhabbā … 
dhammā aniccā atītānāgatā; 
ko pana vādo paccuppannānaṃ! 
Evaṃ passaṃ, bhikkhave, sutavā ariyasāvako atītesu dhammesu anapekkho hoti; 
anāgate dhamme nābhinandati; 
paccuppannānaṃ dhammānaṃ nibbidāya virāgāya nirodhāya paṭipanno hotī’’ti. 
Dasamaṃ.
