13-15. Bāhiradukkhachandādisuttaṃ
180-182. ‘‘Yaṃ, bhikkhave, dukkhaṃ, tatra vo chando pahātabbo, rāgo pahātabbo, chandarāgo pahātabbo. 
Kiñca, bhikkhave, dukkhaṃ? 
Rūpā, bhikkhave, dukkhā; 
tatra vo chando pahātabbo, rāgo pahātabbo, chandarāgo pahātabbo. 
Saddā … 
gandhā … 
rasā … 
phoṭṭhabbā … 
dhammā dukkhā; 
tatra vo chando pahātabbo, rāgo pahātabbo, chandarāgo pahātabbo. 
Yaṃ, bhikkhave, dukkhaṃ, tatra vo chando pahātabbo, rāgo pahātabbo, chandarāgo pahātabbo’’ti.
