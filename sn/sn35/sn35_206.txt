39. Ajjhattapaccuppannayadaniccasuttaṃ
206. ‘‘Cakkhu, bhikkhave, aniccaṃ paccuppannaṃ. 
Yadaniccaṃ, taṃ dukkhaṃ. 
Yaṃ dukkhaṃ, tadanattā. 
Yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ …pe… 
jivhā aniccā paccuppannā. 
Yadaniccaṃ, taṃ dukkhaṃ. 
Yaṃ dukkhaṃ, tadanattā. 
Yadanattā, taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ …pe… 
mano anicco paccuppanno. 
Yadaniccaṃ taṃ dukkhaṃ. 
Yaṃ dukkhaṃ tadanattā. 
Yadanattā, taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. 
Evaṃ passaṃ …pe… 
nāparaṃ itthattāyāti pajānātī’’ti.
