9. Bāhirāyatanaparijānanasuttaṃ
112. ‘‘Rūpe , bhikkhave, anabhijānaṃ aparijānaṃ avirājayaṃ appajahaṃ abhabbo dukkhakkhayāya. 
Sadde … 
gandhe … 
rase … 
phoṭṭhabbe … 
dhamme anabhijānaṃ aparijānaṃ avirājayaṃ appajahaṃ abhabbo dukkhakkhayāya. 
Rūpe ca kho, bhikkhave, abhijānaṃ parijānaṃ virājayaṃ pajahaṃ bhabbo dukkhakkhayāya. 
Sadde … 
gandhe … 
rase … 
phoṭṭhabbe … 
dhamme abhijānaṃ parijānaṃ virājayaṃ pajahaṃ bhabbo dukkhakkhayāyā’’ti. 
Navamaṃ.
