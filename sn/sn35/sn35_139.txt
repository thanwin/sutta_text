6. Dutiyanatumhākaṃsuttaṃ
139. ‘‘Yaṃ, bhikkhave, na tumhākaṃ, taṃ pajahatha. 
Taṃ vo pahīnaṃ hitāya sukhāya bhavissati . 
Kiñca, bhikkhave, na tumhākaṃ? 
Rūpā, bhikkhave, na tumhākaṃ; 
te pajahatha. 
Te vo pahīnā hitāya sukhāya bhavissanti. 
Saddā … 
gandhā … 
rasā …  
phoṭṭhabbā … 
dhammā na tumhākaṃ; 
te pajahatha. 
Te vo pahīnā hitāya sukhāya bhavissanti. 
Seyyathāpi, bhikkhave, yaṃ imasmiṃ jetavane …pe… 
evameva kho, bhikkhave, rūpā na tumhākaṃ; 
te pajahatha. 
Te vo pahīnā hitāya sukhāya bhavissantī’’ti. 
Chaṭṭhaṃ.
