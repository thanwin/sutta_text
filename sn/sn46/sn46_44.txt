4. Duppaññasuttaṃ
225. Atha kho aññataro bhikkhu yena bhagavā tenupasaṅkami …pe… 
ekamantaṃ nisinno kho so bhikkhu bhagavantaṃ etadavoca – 
‘‘‘duppañño eḷamūgo, duppañño eḷamūgo’ti , bhante, vuccati. 
Kittāvatā nu kho, bhante, ‘duppañño eḷamūgo’ti vuccatī’’ti? 
‘‘Sattannaṃ kho, bhikkhu, bojjhaṅgānaṃ abhāvitattā abahulīkatattā ‘duppañño eḷamūgo’ti vuccati. 
Katamesaṃ sattannaṃ? 
Satisambojjhaṅgassa …pe… 
upekkhāsambojjhaṅgassa – 
imesaṃ kho, bhikkhu , sattannaṃ bojjhaṅgānaṃ abhāvitattā abahulīkatattā ‘duppañño eḷamūgo’ti vuccatī’’ti. 
Catutthaṃ.
