587. ‘‘Sukhañca kāyena paṭisaṃvedetī’’ti tattha katamaṃ sukhaṃ? 
Yaṃ cetasikaṃ sātaṃ cetasikaṃ sukhaṃ cetosamphassajaṃ sātaṃ sukhaṃ vedayitaṃ cetosamphassajā sātā sukhā vedanā – 
idaṃ vuccati ‘‘sukhaṃ’’.
Tattha katamo kāyo? 
Saññākkhandho, saṅkhārakkhandho, viññāṇakkhandho – 
ayaṃ vuccati ‘‘kāyo’’. 
Idaṃ sukhaṃ iminā kāyena paṭisaṃvedeti. 
Tena vuccati ‘‘sukhañca kāyena paṭisaṃvedetī’’ti.
