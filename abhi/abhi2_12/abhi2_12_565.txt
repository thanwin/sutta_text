565. ‘‘Savitakkaṃ savicāra’’nti atthi vitakko, atthi vicāro.
Tattha katamo vitakko? 
Yo takko vitakko saṅkappo appanā byappanā cetaso abhiniropanā sammāsaṅkappo – 
ayaṃ vuccati ‘‘vitakko’’.
Tattha katamo vicāro? 
Yo cāro vicāro anuvicāro upavicāro cittassa anusandhanatā anupekkhanatā – 
ayaṃ vuccati vicāro. 
Iti iminā ca vitakkena iminā ca vicārena upeto hoti …pe… 
samannāgato. 
Tena vuccati ‘‘savitakkaṃ savicāra’’nti.
