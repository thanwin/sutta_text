(6) Tayo āsavā
914. Tattha katame tayo āsavā? 
Kāmāsavo, bhavāsavo, avijjāsavo.
(Ka) tattha katamo kāmāsavo? 
Yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṃ – 
ayaṃ vuccati ‘‘kāmāsavo’’.
(Kha) tattha katamo bhavāsavo? 
Yo bhavesu bhavacchando …pe… 
bhavajjhosānaṃ – 
ayaṃ vuccati ‘‘bhavāsavo’’.
(Ga) tattha katamo avijjāsavo? 
Dukkhe aññāṇaṃ …pe… 
avijjālaṅgī moho akusalamūlaṃ – 
ayaṃ vuccati ‘‘avijjāsavo’’. 
Ime tayo āsavā.
