(52) Seyyassa seyyohamasmīti māno
869. Tattha katamo seyyassa seyyohamasmīti māno? 
Idhekacco seyyo hoti jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vatthunā parehi seyyaṃ attānaṃ dahati; 
so taṃ nissāya mānaṃ jappeti. 
Yo evarūpo māno maññanā maññitattaṃ unnati unnāmo dhajo sampaggāho ketukamyatā cittassa – 
ayaṃ vuccati ‘‘seyyassa seyyohamasmīti māno’’.
