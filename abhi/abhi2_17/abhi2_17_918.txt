(10) Aparāpi tisso taṇhā
918. Tattha katamā aparāpi tisso taṇhā? 
Rūpataṇhā, arūpataṇhā, nirodhataṇhā.
(Ka) tattha katamā rūpataṇhā? 
Rūpadhātupaṭisaṃyutto rāgo sārāgo cittassa sārāgo – 
ayaṃ vuccati ‘‘rūpataṇhā’’.
(Kha) tattha katamā arūpataṇhā? 
Arūpadhātupaṭisaṃyutto rāgo sārāgo cittassa sārāgo – 
ayaṃ vuccati ‘‘arūpataṇhā’’.
(Ga) tattha katamā nirodhataṇhā? 
Ucchedadiṭṭhisahagato rāgo sārāgo cittassa sārāgo – 
ayaṃ vuccati ‘‘nirodhataṇhā’’. 
Imā tisso taṇhā.
