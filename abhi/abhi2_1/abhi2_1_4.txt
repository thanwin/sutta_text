4. Tattha katamaṃ rūpaṃ ajjhattaṃ? 
Yaṃ rūpaṃ tesaṃ tesaṃ sattānaṃ ajjhattaṃ paccattaṃ niyakaṃ pāṭipuggalikaṃ upādinnaṃ, cattāro ca mahābhūtā catunnañca mahābhūtānaṃ upādāyarūpaṃ – 
idaṃ vuccati rūpaṃ ajjhattaṃ.
Tattha katamaṃ rūpaṃ bahiddhā? 
Yaṃ rūpaṃ tesaṃ tesaṃ parasattānaṃ parapuggalānaṃ ajjhattaṃ paccattaṃ niyakaṃ pāṭipuggalikaṃ upādinnaṃ, cattāro ca mahābhūtā catunnañca mahābhūtānaṃ upādāyarūpaṃ – 
idaṃ vuccati rūpaṃ bahiddhā.
