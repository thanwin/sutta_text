40. Ekavidhena vedanākkhandho – 
phassasampayutto.
Duvidhena vedanākkhandho – 
atthi na hetusahetuko, atthi na hetuahetuko. 
Atthi lokiyo, atthi lokuttaro. 
Atthi kenaci viññeyyo, atthi kenaci na viññeyyo. 
Atthi sāsavo, atthi anāsavo. 
Atthi āsavasampayutto, atthi āsavavippayutto. 
Atthi āsavavippayuttasāsavo, atthi āsavavippayuttaanāsavo …pe… 
atthi saraṇo, atthi araṇo.
Tividhena vedanākkhandho – 
atthi kusalo, atthi akusalo, atthi abyākato …pe…. 
Evaṃ dasavidhena vedanākkhandho.
