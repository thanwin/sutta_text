(5) Cha agāravā
945. Tattha katame cha agāravā? 
Satthari agāravo viharati appatisso, dhamme agāravo viharati appatisso, saṅghe agāravo viharati appatisso, sikkhāya agāravo viharati appatisso, appamāde agāravo viharati appatisso, paṭisanthāre agāravo viharati appatisso – 
ime cha agāravā.
(6) Cha parihāniyā dhammā
Tattha katame cha parihāniyā dhammā? 
Kammārāmatā, bhassārāmatā, niddārāmatā, saṅgaṇikārāmatā, saṃsaggārāmatā, papañcārāmatā – 
ime cha parihāniyā dhammā.
