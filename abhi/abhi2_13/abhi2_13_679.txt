679. ‘‘Upekkhāsahagatena cetasā’’ti, tattha katamā upekkhā? 
Yā sattesu upekkhā upekkhāyanā upekkhāyitattaṃ upekkhācetovimutti – 
ayaṃ vuccati ‘‘upekkhā’’.
Tattha katamaṃ cittaṃ? 
Yaṃ cittaṃ mano mānasaṃ …pe… 
tajjāmanoviññāṇadhātu – 
idaṃ vuccati ‘‘cittaṃ’’. 
Idaṃ cittaṃ imāya upekkhāya sahagataṃ hoti sahajātaṃ saṃsaṭṭhaṃ sampayuttaṃ. 
Tena vuccati ‘‘upekkhāsahagatena cetasā’’ti.
