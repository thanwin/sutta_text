atha kho soṇadaṇḍassa brāhmaṇassa etadahosi — “yaṃ vata no ahosi icchitaṃ, yaṃ ākaṅkhitaṃ, yaṃ adhippetaṃ, yaṃ abhipatthitaṃ — ‘aho vata maṃ samaṇo gotamo sake ācariyake tevijjake pañhaṃ puccheyya, addhā vatassāhaṃ cittaṃ ārādheyyaṃ pañhassa veyyākaraṇenā’ ti, tatra maṃ samaṇo gotamo sake ācariyake tevijjake pañhaṃ pucchati. 
addhā vatassāhaṃ cittaṃ ārādhessāmi pañhassa veyyākaraṇenā” ti.
