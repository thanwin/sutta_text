aññataropi kho rājāmacco rājānaṃ māgadhaṃ ajātasattuṃ vedehiputtaṃ etadavoca — 
“ayaṃ, deva, sañcayo belaṭṭhaputto saṅghī ceva gaṇī ca gaṇācariyo ca ñāto yasassī titthakaro sādhusammato bahujanassa rattaññū cirapabbajito addhagato vayoanuppatto. 
taṃ devo sañcayaṃ belaṭṭhaputtaṃ payirupāsatu. 
appeva nāma devassa sañcayaṃ belaṭṭhaputtaṃ payirupāsato cittaṃ pasīdeyyā” ti. 
evaṃ vutte, rājā māgadho ajātasattu vedehiputto tuṇhī ahosi.
