aññataropi kho rājāmacco rājānaṃ māgadhaṃ ajātasattuṃ vedehiputtaṃ etadavoca — 
“ayaṃ, deva, pakudho kaccāyano saṅghī ceva gaṇī ca gaṇācariyo ca ñāto yasassī titthakaro sādhusammato bahujanassa rattaññū cirapabbajito addhagato vayoanuppatto. 
taṃ devo pakudhaṃ kaccāyanaṃ payirupāsatu. 
appeva nāma devassa pakudhaṃ kaccāyanaṃ payirupāsato cittaṃ pasīdeyyā” ti. 
evaṃ vutte, rājā māgadho ajātasattu vedehiputto tuṇhī ahosi.
