aññataropi kho rājāmacco rājānaṃ māgadhaṃ ajātasattuṃ vedehiputtaṃ etadavoca — 
“ayaṃ, deva, nigaṇṭho nāṭaputto saṅghī ceva gaṇī ca gaṇācariyo ca ñāto yasassī titthakaro sādhusammato bahujanassa rattaññū cirapabbajito addhagato vayoanuppatto. 
taṃ devo nigaṇṭhaṃ nāṭaputtaṃ payirupāsatu. 
appeva nāma devassa nigaṇṭhaṃ nāṭaputtaṃ payirupāsato cittaṃ pasīdeyyā” ti. 
evaṃ vutte, rājā māgadho ajātasattu vedehiputto tuṇhī ahosi.
