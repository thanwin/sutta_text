‘‘Niyyantīti vāseṭṭha vadesi’’ ? 
‘‘Niyyantīti, bho gotama, vadāmi’’. 
‘‘Niyyantīti, vāseṭṭha, vadesi’’ ? 
‘‘Niyyantīti, bho gotama, vadāmi’’. 
‘‘Niyyantīti, vāseṭṭha, vadesi’’ ? 
‘‘Niyyantī’’ti, bho gotama, vadāmi’’.
‘‘Kiṃ pana, vāseṭṭha, atthi koci tevijjānaṃ brāhmaṇānaṃ ekabrāhmaṇopi, yena brahmā sakkhidiṭṭho’’ ti ? 
‘‘No hidaṃ, bho gotama’’ .
‘‘Kiṃ pana, vāseṭṭha, atthi koci tevijjānaṃ brāhmaṇānaṃ ekācariyopi, yena brahmā sakkhidiṭṭho’’ ti ? 
‘‘No hidaṃ, bho gotama’’.
‘‘Kiṃ pana, vāseṭṭha, atthi koci tevijjānaṃ brāhmaṇānaṃ ekācariyapācariyopi, yena brahmā sakkhidiṭṭho’’ ti ? 
‘‘No hidaṃ, bho gotama’’.
‘‘Kiṃ pana, vāseṭṭha, atthi koci tevijjānaṃ brāhmaṇānaṃ yāva sattamā ācariyāmahayugā yena brahmā sakkhidiṭṭho’’ ti ? 
‘‘No hidaṃ, bho gotama’’.
