504. Atha kho lohicco brāhmaṇo rosikaṃ nhāpitaṃ āmantesi – 
‘‘ehi tvaṃ, samma rosike, yena samaṇo gotamo tenupasaṅkama ; 
upasaṅkamitvā mama vacanena samaṇaṃ gotamaṃ appābādhaṃ appātaṅkaṃ lahuṭṭhānaṃ balaṃ phāsuvihāraṃ puccha – 
lohicco, bho gotama, brāhmaṇo bhavantaṃ gotamaṃ appābādhaṃ appātaṅkaṃ lahuṭṭhānaṃ balaṃ phāsuvihāraṃ pucchatī’’ ti. 
Evañca vadehi – 
‘‘adhivāsetu kira bhavaṃ gotamo lohiccassa brāhmaṇassa svātanāya bhattaṃ saddhiṃ bhikkhusaṅghenā’’ ti.
