342. ‘‘Te ca sabbe abhikkante, sainde deve sabrahmake.
Mārasenā abhikkāmi, passa kaṇhassa mandiyaṃ.
‘‘‘Etha gaṇhatha bandhatha, rāgena baddhamatthu vo;
Samantā parivāretha, mā vo muñcittha koci naṃ’.
‘‘Iti tattha mahāseno, kaṇho senaṃ apesayi;
Pāṇinā talamāhacca, saraṃ katvāna bheravaṃ.
‘‘Yathā pāvussako megho, thanayanto savijjuko;
Tadā so paccudāvatti, saṅkuddho asayaṃvase .
