181. ‘‘Aparopi ce, cunda, sabrahmacārī saṅghe dhammaṃ bhāseyya. 
Tatra ce tumhākaṃ evamassa – 
‘ayaṃ kho āyasmā atthañceva sammā gaṇhāti byañjanāni ca sammā ropetī’ ti. 
Tassa ‘sādhū’ ti bhāsitaṃ abhinanditabbaṃ anumoditabbaṃ; 
tassa ‘sādhū’ ti bhāsitaṃ abhinanditvā anumoditvā so evamassa vacanīyo – 
‘lābhā no āvuso, suladdhaṃ no āvuso, ye mayaṃ āyasmantaṃ tādisaṃ sabrahmacāriṃ passāma evaṃ atthupetaṃ byañjanupetanti.
