'Kathaṃ mayaṃ, bhante, tathāgatassa sarīre paṭipajjāmā" ti? 
"Abyāvaṭā tumhe, ānanda, hotha tathāgatassa sarīrapūjāya. 
Iṅgha tumhe, ānanda, sāratthe ghaṭatha anuyuñjatha, sāratthe appamattā ātāpino pahitattā viharatha. 
Santānanda, khattiyapaṇḍitāpi brāhmaṇapaṇḍitāpi gahapatipaṇḍitāpi tathāgate abhippasannā, te tathāgatassa sarīrapūjaṃ karissantī" ti.
