41. “tassa tattha ekakassa dīgharattaṃ nivusitattā anabhirati paritassanā upapajjati — 
‘aho vata aññepi sattā itthattaṃ āgaccheyyun’ ti. 
atha aññepi sattā āyukkhayā vā puññakkhayā vā ābhassarakāyā cavitvā brahmavimānaṃ upapajjanti tassa sattassa sahabyataṃ. 
tepi tattha honti manomayā pītibhakkhā sayaṃpabhā antalikkhacarā subhaṭṭhāyino, ciraṃ dīghamaddhānaṃ tiṭṭhanti.
