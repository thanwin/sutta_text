442. ‘‘Puna caparaṃ, sāriputta, bhikkhunā iti paṭisañcikkhitabbaṃ – 
‘pariññātā nu kho me pañcupādānakkhandhā’ti? 
Sace, sāriputta, bhikkhu paccavekkhamāno evaṃ jānāti – 
‘apariññātā kho me pañcupādānakkhandhā’ti, tena, sāriputta, bhikkhunā pañcannaṃ upādānakkhandhānaṃ pariññāya vāyamitabbaṃ. 
Sace pana, sāriputta, bhikkhu paccavekkhamāno evaṃ jānāti – 
‘pariññātā kho me pañcupādānakkhandhā’ti, tena, sāriputta, bhikkhunā teneva pītipāmojjena vihātabbaṃ ahorattānusikkhinā kusalesu dhammesu.
