72. ‘‘Idhānanda, bhikkhu evaṃ paṭipanno hoti – 
‘no cassa, no ca me siyā; 
na bhavissati, na me bhavissati; 
yadatthi, yaṃ bhūtaṃ – 
taṃ pajahāmī’ti. 
Evaṃ upekkhaṃ paṭilabhati. 
So taṃ upekkhaṃ nābhinandati, nābhivadati, na ajjhosāya tiṭṭhati. 
Tassa taṃ upekkhaṃ anabhinandato anabhivadato anajjhosāya tiṭṭhato na tannissitaṃ hoti viññāṇaṃ na tadupādānaṃ. 
Anupādāno, ānanda, bhikkhu parinibbāyatī’’ti.
